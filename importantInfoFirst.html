<h1>Tähtsa info esimesena kuvamine</h1>
<p>Tähelepanu tuleb pöörata olulise info esiletõstmisele. Nõue on oluline kõigi kasutajate jaoks.</p>

<h2>Sisu esitamine tähtsuse järjekorras:</h2>
<p>Ekraanilugeri kasutajate jaoks on oluline, et infot ei esitataks enne esimese taseme pealkirju, kuna sel juhul võib info märkamata jääda. Kasutajad kasutavad navigeerimisel kiirklahvide kombinatsioone ning liiguvad enamasti mööda pealkirju.</p>
<div class="left">
	<h3>Halb näide:</h3>
	<p>Enne esimese taseme pealkirju esitatakse olulised lingid.</p>
</div>
<div class="right">
	<h3>Hea näide:</h3>
	<p>Kogu info esitatakse peale esimese taseme pealkirju.</p>
</div>

<h2>Otsingu vastete kuvamine:</h2>
<p>Otsingu kasutamisel tuleks tagada kasutajatele kõige värskem ning otsingusõnale sarnasem informatsioon esmajärjekorras.</p>
<div class="left">
	<h3>Halb näide:</h3>
	<p>Otsingus kuvatakse vasted, mis sisaldavad otsitavat sõna, kuid info on aegunud.</p>
</div>
<div class="right">
	<h3>Hea näide:</h3>
	<p>Otsingus kuvatakse kõige värskemad vasted, mis sisaldavad otsitavat sõna.</p>
</div>
