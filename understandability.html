<h1>Sisu selgus</h1>
<p>Kogu sisu tuleb esitada kasutajatele mõistetavate terminite, lühendite ja sümbolitena. Nõue on oluline kõigi kasutajate jaoks.</p>

<h2>Terminid:</h2>
<p>Erialased ning võõrapärased terminid tuleks esitada kasutajale arusaadavas sõnastuses.</p>
<div class="left">
	<h3>Halb näide:</h3>
	<p>Kõrva-nina-kurguhaigused on esitatud erialase terminiga ehk “otorinolarüngoloogia”.</p>
</div>
<div class="right">
	<h3>Hea näide:</h3>
	<p>„kõrva-nina-kurguhaigused ehk otorinolarüngoloogia“</p>
</div>

<h2>Lühendid:</h2>
<p>Kui kasutusel on uued lühendid võiks olla ka lühendi selgitus tagatud kasutajale. Kui visuaalselt tundub lühend paremini mõistetav võiks selgitus sisalduda vähemalt koodis.</p>
<div class="left">
	<h3>Halb näide:</h3>
	<p>Kui puudub seletus ja kasutajale jääb termin või lühend arusaamatuks. Näiteks on kasutatud terminit “iPatsient”, millel puudub täpsem seletus.</p>
</div>
<div class="right">
	<h3>Hea näide:</h3>
	<p>Kui digiregistratuuri tähis on „iPatsient“ ja kuuldes antud sõna vaid heliliselt ei ole see arusaadav, kuid koodis on lisaks tagatud selgitus, et tegemist on digiregistratuuriga.</p>
</div>

<h2>Täpsustava info sümbolitega märgistamine:</h2>
<p>juhul, kui on kasutatud kirjavahemärke täpsustava info edastamiseks, siis tuleb kasutajat teavitada sellest. Ekraanilugeritel on võimalik sümbolite ettelugemine välja lülitada, mis juhul ei teavitata kasutajat tekstist sisalduvatest märkidest (sh punktid, tärnid, küsimärgid, komad jne). Kasutaja teavitamine sümbolite kasutamisest on vajalik selleks, et ekraanilugeja kasutajad saaksid vastava funktsionaalsuse sisse lülitada.</p>
<div class="left">
	<h3>Halb näide:</h3>
	<p>Tabeli all on täpsustav tekst „* vastuvõtt 2x kuus“.</p>
</div>
<div class="right">
	<h3>Hea näide:</h3>
	<p>Tabeli all täpsustav tekst „Tärn tähistab, et vastuvõtt toimub 2 korda kuus“.</p>
</div>
